H1: عملیات استقبال متحدین (OAW) برای دارندگان اقامت موقت (پارولی های)افغان سوالات مکرر در رابطه به پناهندگی

English

من یک افغان و مربوط به برنامه عملیات پناه به متحدین (OAW) پارول/اقامت مشروط هستم. آیا من باید برای پناهندگی درخواست بدهم؟

اداره خدمات شهروندی و مهاجرت ایالات متحده (USCIS) نمیتواند به شما در مورد وضعیت مهاجرت تان مشوره حقوقی ارائه کند. لطفا جهت اخذ معلومات در مورد خدمات حقوقی به ویبسایت با استفاده از آدرس(uscis.gov/avoid-scams/find-legal-services) مراجعه کنید.

جهت درخواست برای پناهندگی شما باید فورم I-589، درخواستی برای پناهندگی و فورم مانع دیپورت شدن را خانه پری نموده و هدایات را دقیق تعقیب کنید. شما میتوانید که فورم I-589 آنلاین از طریق آدرس ذیل بدست آورید:https://www.uscis.gov/i-589. در این صفحه یک قسمت تحت عنوان ذیل را میبینید: " تصمیم گیری سریع پناهندگی برای افغان های مشخص" که در آنجا شما میتوانید هدایات مشخص تری را بدست آورید.

اگر شما شامل یکی از کتگوری های ذیل هستید، در اینصورت باید هدایات را تعقیب نموده تا از طی مراحل سریع فورم I-589 در بخش 2502(c)قانون تمدید بودجه دولتی و ارائه کمک های عاجل   (PDF)Extending Government Funding and Delivering) Emergency Assistance Act   (PDF))مطمئن شوید.

کتگوری 1

- شما یک شهروند یا تبعه افغانستان هستید، یا بدون تابعیت بوده و یا هم آخرین اقامت دائمی را در افغانستان داشته اید؛

- به شما در بین 30 جولای، 2021 و 30 سپتمبر 2022 در ایالات متحده اقامت مشروط (پارول) داده شده است؛

- اقامت مشروط (پارول) شما تا هنوز به پایان نرسیده است.

کتگوری 2

- شما یک شهروند یا تبعه افغانستان هستید، یا بدون تابعیت بوده و یا هم آخرین اقامت دائمی را در افغانستان داشته اید؛

- به شما بعد از 30 سپتمبر 2022 در ایالات متحده اقامت مشروط (پارول) داده شده است؛ وشما همسر یا فرزند  فردی هستید که شامل کتگوری 1 در فوق میگردد؛ یاشما پدر/مادر یا سرپرست فردی هستید که شامل کتگوری 1 در فوق گردیده و کسی است که یک طفل بدون همراه تلقی میگردد طوریکه در بخش 6 U.S.C. 279(g)(2) مشخص شده است؛ و

- شما همسر یا فرزند  فردی هستید که شامل کتگوری 1 در فوق میگردد؛ یا

- شما پدر/مادر یا سرپرست فردی هستید که شامل کتگوری 1 در فوق گردیده و کسی است که یک طفل بدون همراه تلقی میگردد طوریکه در بخش 6 U.S.C. 279(g)(2) مشخص شده است؛ و

- اقامت مشروط (پارول) شما تا هنوز به پایان نرسیده است.

- شما همسر یا فرزند  فردی هستید که شامل کتگوری 1 در فوق میگردد؛ یا

- شما پدر/مادر یا سرپرست فردی هستید که شامل کتگوری 1 در فوق گردیده و کسی است که یک طفل بدون همراه تلقی میگردد طوریکه در بخش 6 U.S.C. 279(g)(2) مشخص شده است؛ و

جهت حصول اطمینان از اینکه اداره خدمات شهروندی و مهاجرت ایالات متحده (USCIS) در مورد تسریع درخواستی مهاجرت شما آگاهی داشته باشد، لطفا بعد از تکمیل خانه پری فورم I-589، مراحل ذیل را نیز تکمیل کنید:

- اگر شما فورم I-589 را ارایه میکنید، آدرس را در پاکت مطابق رهنمود ارائه شده در بخش " محل فایل" یا " هدایات مشخص" (هر کدام که قابل اجرا است) بنویسید که رهنمود در صفحه انترنیتی برای فورم ، درخواستی برای پناهندگی و فورم مانع دیپورت شدن قابل دریافت میباشد؛

- در یک قسمتی از پیشروی پاکت “Attn: OAW” را نشانی کنید؛

- در صفحه 1 فورم I-589، بخش A. I.، سوال 19c، وضعیت فعلی تان و بعد از آن “(Parole)” را در خانه وضعیت بنویسید. بطور مثال، اگر شما با وضعیت “OAR”به ایالات متحده داخل شده اید، شما باید در خانه وضعیت “OAR (Parole)” بنویسید؛ و

- آخرین تاریخ دخول تان را در خانه تاریخ در صفحه 1 فورم I-589، بخش A.I.، سوال 19c درج کنید.

اگر شما فورم I-589 را درست خانه پری کنید و ما تشخیص دهیم که شما واجد شرایط کتگوری 1 یا 2  فوق الذکر هستید، در اینصورت ما فورم I-589 شما را جهت طی مراحل سریع مطابق بخش 2502(c) قانون ارائه میکنیم (توضیحات بیشتر در ذیل ارائه گردیده است).

درخواست برای پناهندگی هیچگونه هزینه ای ندارد.

شما میتوانید که همسر و فرزندانتان را در درخواستی پناهندگی تان به عنوان افراد وابسته به خودتان شامل کنید، این میتواند در زمان حضور آنها در ایالات متحده هنگام  ارایه درخواستی شما و یا هم در هر وقت تا زمان تصمیم گیری نهایی در مورد درخواستی شما صورت گیرد. فرزندان تان بمنظور اینکه بتوانند در درخواستی به عنوان وابستگان شما شامل گردند باید سن شان زیر 21 سال بوده و مجرد باشند. شما باید وابستگان تان را همراه با خود به مصاحبه پناهندگی تان بیاورید.

بلی. هر فردی که برای پناهندگی درخواست میدهد باید مورد بررسی امنیتی و سوابق جرمی قرار گیرد. نظر به نتایج این بررسی ها شما ممکن برای گرفتن پناهندگی واجد شرایط شناخته نشوید.

شما میتوانید که وکیل یا نماینده رسمی تان را با خود به مصاحبه برای پناهندگی بیاورید مگر دولت ایالات متحده هزینه آن را به عهده نمیگیرد.

درصورتیکه شما انگلیسی صحبت کردن را بلد نباشید، میتوانید برای سپری کردن مصاحبه با خود یک ترجمان بیآورید.

ما در جریان مصاحبهٔ پناهندگی ترجمان فراهم نمی‌سازیم، الی در صورتیکه شما ناشنوا و یا کم شنوا باشید. درصورتیکه شما ناشنوا و یا کم شنوا هستید و برای پیدا کردن ترجمان مناسب نیاز به کمک دارید، قبل از مصاحبه پناهندگی برنامه ریزی شده خود با دفتر پناهندگی که صلاحیت رسیدگی به پرونده شما را دارد تماس بگیرید.

در صورتیکه شما به اندازه کافی انگلیسی بلد نیستید تا مصاحبه خود را به زبان انگلیسی سپری نمایید، باید با خود یک ترجمان بیاورید. ترجمان باید به زبان انگلیسی و زبان مادری شما مهارت کافی و قابلیت روان صحبت کردن را دارا و حداقل ۱۸ سال سن داشته باشد.

افراد ذیل نمیتوانند به حیث ترجمان شما در مصاحبه اشتراک نمایند:

- نماینده و یا وکیل شما؛

- شاهد که در هنگام مصاحبه شما شهادت میدهد؛ و یا

- نماینده و یا کارمند دولت کشور شما.

قوانین و معلومات مربوط به ترجمان را میتوانید در8 CFR 208.9(g)پیدا کنید.

اگر شما با خود در مصاحبه یک ترجمان مسلکی نیآورید و خودتان انگلیسی صحبت کرده نمیتوانید، ما مصاحبه شما را لغو نموده و به تاریخ دیگر برنامه ریزی خواهیم نمود. مسؤل این تأخیر شما هستید. اگر شما فورم I-765 – درخواست مجوز استخدام – را ثبت کرده باشید، و تأخیرهای قابل توجهی در رسیدگی به درخواست پناهندگی شما وجود داشته باشد که شما دلیل چنین تأخیری ها باشید، ما فورم I-765 شما را رد خواهیم نمود.

اگرچه ما برای مصاحبه ترجمان مهیا نمی‌سازیم، اما از ترجمانان قراردادی برای نظارت بر مصاحبه های پناهندگی در دفاتر محلی پناهندگی و سایر مکان ها از طریق تلیفون استفاده می کنیم. به طور کلی، نقش ترجمان قراردادی محدود به نظارت بر ترجمهٔ ترجمان شما است. اگر ترجمان شما نتواند معلومات را به صورت کافی، دقیق و بیطرفانه ترجمه نماید، ممکن است که ترجمان قراردادی ما وقتاُ فوقتاُ در مصاحبه مداخله نماید.

شما به دفتر پناهندگی جهت یک مصاحبه غیر مخالف همراه با یک کارمند دفتر پناهندگی خواهید رفت که کارمند هویت شما را بررسی کرده و سوالاتی در مورد بیوگرافی و دلایل درخواست شما برای پناهندگی خواهد پرسید. تمام مواردی  را که شما در جریان مصاحبه میگویید، محرم باقی خواهد ماند. بسیار مهم است که شما به کارمند پناهندگی در مورد تجارب تان بسیار مفصل معلومات دهید تا او بتواند مشخص کند که شما واجد شرایط مهاجرت هستید.  ما در روز مصاحبه در مورد درخواستی شما تصمیم نخواهیم گرفت.

بلی، مطابق حکم قانون متقاضیان باید در جریان یک سال بعد از آخرین ورودشان به ایالات متحده برای پناهندگی درخواست بدهند، مگر اینکه آنها ثابت بسازند که شامل یک حالت استثنائی میگردند. یکی از استثنائات این است که متقاضی بتواند نشان دهد که شرایط استثنائی وجود دارد که مستقیماً با تأخیر صورت گرفته در ایجاد فایل ارتباط میگیرد و متقاضی با توجه به آن شرایط در یک دوره زمانی معقول اقدام به ترتیب فایل کرده است.

بطور عموم، حفظ وضعیت مدار اعتبار یا اقامت مشروط قبل از ترتیب فایل درخواستی پناهندگی تا به یک مدت زمان مناسب ، یک شرایط استثنائی تلقی میگردد.  اگر به شما وضعیت مدار اعتبار یا اقامت مشروط در مدت یک سال یا از تاریخ آخرین ورود شما به ایالات متحده اعطا میگردد و شما برای پناهندگی در مدت زمان مناسب ختم وضعیت مدار اعتبار یا اقامت مشروط درخواست میدهید، بطور عموم این استثناء برای شما قابل تطبیق خواهد بود. ویبسایت اداره خدمات شهروندی و مهاجرت ایالات متحده

" دریافت پناهندگی در ایالات متحده" حاوی معلومات مشخص تری میباشد:https://www.uscis.gov/humanitarian/refugees-and-asylum/asylum/obtaining-asylum-in-the-united-states. باید مطمئن گردید که معلومات تحت بخش" طی مراحل مثبت پناهندگی با USCIS" را مورد مطالعه قرار میدهید.

شرایط قابل تطبیق برای درخواستی پناهندگی در مدت یک سال ورود به آمریکا ، برای تمام متقاضیان پناهندگی قابل تطبیق است. این در حالیست که افغان های دارای اقامت مشروط در صورتیکه در مدت یک سال دوسیه درخواستی را ترتیب نکنند، میتوانند از استثناء موجود برای ضرب الاجل یک ساله بهره مند شوند.

جهت بهره مند شدن از استثناء فوق الذکر، شما باید در اول نشان دهید که وضعیت تغییر یافته واجد شرایط بودن شما برای پناهندگی را از لحاظ مادی متاثر نموده و یا اینکه یک وضعیت فوق العاده سبب شده است که شما نتوانید برای پناهندگی درخواستی ارائه کنید. داشتن اقامت مشروط در مدت یک سال بعد از ورود به ایالات متحده میتواند یک وضعیت فوق العاده محسوب گردد.

برعلاوه، ثابت نمودن یک وضعیت تغییر یافته یا فوق العاده، شما باید همچنان نشان دهید که درخواستی پناهندگی تان را در مدت زمان درست نظر به وضعیت ارایه نموده اید. شما میتوانید که واجد شرایط استفاده از استثناء موجود برای ضرب الاجل یک ساله در وضعیت فوق العاده باشید در صورتیکه درخواست پناهندگی تان را زمانی ارایه نموده اید که اقامه مشروط تان مدار اعتبار بوده است. (اقامت مشروط شما مدار اعتبار نخواهد بود در صورتیکه از شرایط آن تخطی کنید.) اگر شما بعد از انقضای اقامت مشروط برای پناهندگی درخواست دهید، شما باز هم میتوانید که از استثناء بهره مند گردید در صورتیکه درخواست پناهندگی در زمان مناسب بعد از انقضای اقامت مشروط صورت گرفته باشد. کارمند اداره خدمات شهروندی و مهاجرت ایالات متحده USCIS بعد از مصاحبه پناهندگی شما مشخص خواهد نمود که آیا تاخیر صورت گرفته معقول بوده است.

اگر شما بعد از انقضای اقامت مشروط برای پناهندگی درخواست دهید، ما درخواستی شما را قبول و برای شما زمان مصاحبه خواهیم داد. کارمند پناهندگی در مصاحبه برعلاوه پرسیدن دلیل درخواست برای پناهندگی از شما در مورد علت تاخیر درخواستی نیز خواهد پرسید. کارمند پناهندگی نظر به پاسخ های ارائه شده شما مشخص خواهد نمود که وضعیت فوق العاده بوده است و یا اینکه تاخیر در درخواستی برای پناهندگی نظر به وضعیت معقول بوده است یا خیر.

اگر کارمند پناهندگی تشخیص دهد که وضعیت فوق العاده و تاخیر معقول بوده است، در اینصورت شما میتوانید که از استثناء موجود برای ضرب الاجل یک ساله مستفید گردید. بعدا، کارمند پناهندگی در مورد واجد شرایط بودن شما برای پناهندگی تصمیم خواهد گرفت.

اگر کارمند پناهندگی تشخیص دهد که وضعیت فوق العاده نبوده و تاخیر معقول نبوده است، در اینصورت شما نمیتوانید که از استثناء موجود برای ضرب الاجل یک ساله مستفید گردید و واجد شرایط درخواست برای پناهندگی شناخته نخواهید شد. اگر شما وضعیت مهاجرت را یا سایر مجوزها جهت اقامت در ایالات متحده را تا آن زمان دریافت ننموده اید، در اینصورت ما درخواستی پناهندگی شما را به قاضی بخش مهاجرت جهت تجدید نظر راجع خواهیم نمود.

ما نمیتوانیم که در مورد زمان درخواست برای پناهندگی به شما مشوره حقوقی بدهیم. اگر شما به این عقیده هستید که باید در شکل پناهندگی در آمریکا مورد حفاظت قرار گیرید، هر چه عاجل باید درخواست پناهندگی بدهید. انقضای اقامت موقت قبل از درخواست برای وضعیت مهاجرت در ایالات متحده برای شما هیچ فایده ای ندارد.

شما میتوانید که با داشتن وضعیت حفاظتی موقت هم درخواست پناهندگی دهید مگر ما نمیتوانیم که به شما مشوره بدهیم که حتما باید درخواست دهید چون ما مشوره حقوقی داده نمیتوانیم. میتوانید که به ویبسایت "خدمات حقوقی را دریابیدبرای گرفتن معلومات در مورد پیدا کردن دفاتر خدمات حقوقی جهت همکاری با شما مراجعه کنید. لطفا به خاطر داشته باشید که همچو اقامت مشروط، وضعیت حفاظتی موقت نیز دائمی نبوده و موقت میباشد.

شما میتوانید که با داشتن ویزه خاص مهاجرت (SIV) هم درخواست پناهندگی دهید مگر ما نمیتوانیم که به شما مشوره بدهیم که حتما باید درخواست دهید چون ما مشوره حقوقی داده نمیتوانیم. میتوانید که به ویبسایت "خدمات حقوقی را دریابیدبرای گرفتن معلومات در مورد پیدا کردن دفاتر خدمات حقوقی جهت همکاری با شما مراجعه کنید. برخلاف وضعیت حفاظتی موقت (TPS) و اقامت مشروط، ویزه خاص مهاجرت (SIV) و پناهندگی یک مسیر برای گرفتن وضعیت دائمی مهاجرت میباشند. این در حالی است که امتیازات ویزه خاص مهاجرت (SIV) و پناهندگی متفاوت هستند. قبل از تصمیم گیری در مورد نحوه بدست آوردن وضعیت مهاجرت دائمی، شما باید در مورد تفاوت ها بدانید.

کارمند پناهندگی معلومات ارائه شده در درخواستی، معلومات ارائه شده در جریان مصاحبه و همچنان سایر معلومات در دسترس را مورد ارزیابی قرار خواهد داد. کارمند از این معلومات جهت مشخص نمودن موارد ذیل استفاده خواهد نمود:

- آیا شما با تعریف مهاجر مطابقت دارید، و

- شما از حق اعطای پناهندگی محروم نباشید، و

- شما نظر به صلاحدید مستحق اعطای پناهندگی هستید.

اگر شما واجد شرایط شناخته نشوید، مگر دارای وضعیت مدار اعتبار یا اقامت مشروط باشید، از اینرو میتوانید که در ایالات متحده باقی بمانید، اداره خدمات شهروندی و مهاجرت ایالات متحده برای شما یک اطلاعیه انترنیتی مبنی بر رد درخواستی پناهندگی تان ارسال خواهد کرد. در این اطلاعیه دلیل یا دلایل عدم واجد شرایط بودن شما توضیح داده خواهد شد. شما فرصت خواهید داشت که این دلایل را رد نموده و مدارک اضافی جهت حمایت از درخواست پناهندگی خود ارائه دهید. اگر شما دارای وضعیت مدار اعتبار یا اقامت مشروط نیستید و یا در هنگام تصمیم دفتر پناهندگی واجد شرایط بودن در ایالات متحده نیستید، نام شما در لست خروج قرار داده خواهد شد و اداره خدمات شهروندی و مهاجرت ایالات متحده USCIS درخواست پناهندگی شما را به یک قاضی بخش مهاجرت جهت بررسی و ارزیابی مجدد راجع خواهد کرد.

شما میتوانید  از خدمات آنلاین وضعیت قضیه پناهندگی (egov.uscis.gov/casestatus/landing.do) جهت تعقیب وضعیت درخواستی پناهندگی تان استفاده نمایید. شما نیاز به شماره رسید خواهید داشت که اداره خدمات شهروندی و مهاجرت ایالات متحده USCIS برای شما بعد از ترتیب فایل درخواستی پناهندگی از طریق ایمیل ارسال نموده است. اگر شما تا هنوز هم سوال دارید، از آدرس دفتر پناهندگی ما (egov.uscis.gov/office-locator/#/asy) جهت دریافت دفتر پناهندگی اداره خدمات شهروندی و مهاجرت ایالات متحده USCISکه مصاحبه شما را به راه انداخته یا به راه خواهد انداخت، استفاده کنید.

ما طی مراحل درخواستی های معوقه پناهندگی که از سوی یکتعداد متقاضیان معین افغان ارایه شده اند را تسریع میبخشیم. ما برای این درخواستی ها مصاحبه ابتدایی پناهندگی را در مدت 45 روز بعد از ارایه درخواستی راه اندازی میکنیم، در صورت نبود شرایط استثنائی، ما تصمیم نهایی را در مدت 150 روز اتخاذ خواهیم نمود. جهت کسب معلومات بیشتردر مورد اتباع افغانستان، به بخش پناهندگی صفحه انترنیتی اداره خدمات شهروندی و مهاجرت ایالات متحده، مراجعه نمایید:

(uscis.gov/humanitarian/information-for-afghan-nationals).